—23-

quem versum Schwarzius‚ qui praetor olim a. 1813. iudicio
Duderstadiensi praefuit, sic in Germanicum vertere non du-

bitavit:
Vergehn des Frommen tilgt der Richter sehon beim Lesen,

quasi vero delinquere hominis probi, nocentem liberare iudicis
esset. Inter severitatem et humanitatem suspensum iudicem
fingit Caspai· Orellius, cum sic scribendum proponit:

Probi delicta iudex lugens detegit:
ad quae Bothius nimis sobrie adnotat: „Ista autem quae sibi
velint, nemo exputet.“ Woelfflinus quidem sententiam Publilio
dignam parum probis numeris inclusit, quos probos fecit Rib-
beckius, cum ita scriberet:

Probi delicta neglegens leges teras.

Denique Andreas Spengelius eandem fere sententiam in hoc versu
latere ratus versum sic reposuit:

Probi delicta cum tegas, leges teras.

Quae emendationes omnes a recta decedunt. Nam primum quod
ab versus initio scriptum est, probe facilius quam verius in
probi mutaverunt3 tum quod medio versu est cum legas
quid sibi vellet non explicarunt: difficultatis vero plurimum ver-
bum quod in versus exitu est, teras facessivit. Quas diffi-
cultates mihi sustulisse videor, cum codicis vestigia secutus
scriberem :
Probes delicta, cum de lege deroges,

Quae quidem sententia leges severas detrahendis poenis frangi
et molliri vetat. Ut vero hoc versu Publilio ultimum verbum
nocuit: sic idem illi Q 32 (532) detrimento fuit. Gruterus enim
cum in codice F scriptum vidisset:

Quae vult videri bella nimium illi negat
turpissima quaeque significari suspicatus versum ita emendavit:

Quae vult videri bella nimis nulli negat.

Sed praeter quam quod Publilio talem sententiam tribuere grave
est, ne numeri quidem probari debent: displicet enim quarti
pedis anapaestus. Versus autem vitium latet in verbo corrupto
negat: ita enim scribendus videtur:

Quae vult videri bella, nimium illi nocet.

