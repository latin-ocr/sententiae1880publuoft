— 133 —

iracundiae careat. ὃ, 11. illud dicere satis habeo nihil esse non modo in
orando, sed in omni vita prius consilio.

12. Patientia cum summis veterum scriptorum laudibus efferri soleat,
quod omnium dolorum unum fere, commune, certum remedium sit: nec
alteri scripturae codicis H s a pienti a, cuius in ferendis doloribus angusti-
ores partes sint, nec remedium librorum ei concedere debet, quod Bent-
leius proposuit re m edio: quo dativo patientia inter alia quaedam dolorum
remedia adiuvare, non sola omnes dolores tollere dicatur. Hinc versus
sententiam recte assecutus est Erasmus sic interpretatus: „Omnis dolor
lenitur patientia. Alia aliis malis sunt remedia et patientia commune
est malorum omnium lenimentuin.“ Cf. Plaut. Rud. ΙΙ. 3, 71. nam
animus aequus optimum est aerumnae condimentum. Verg. Aen. V. 710.
quicquid erit, superanda omnis fortuna ferendo est. Pseudo-Seu. de
mor. 6.

13. „Qui sibi conscius semper timet supplicium, is cotidie damnatur-¹
Erasmus. Damnari dicitur propterea quod semper timeat, ne delicti
poenam subeat: nemo enim potest significari nisi qui criminis alicuius
sibi conscius est. Unde efficitur Nauckii emendatione, cum pro damn atur
scribi malit exanimatur non opus esse (Mel. Greoo-Rom.111. p. 193).
Cf. Sen. ep. XVI. 2 (97) ti. 16. multos fortuna liberat poena, metu
neminem.

14. „Cum expedit esse malos, tum nocet esse bonos. Et cum prae—
mium est male factis, tum bene factis poena est‘·' Erasmus.

' 15. Qui fecerunt, inquit Gruterus: „C. non fortis pote nec ingenuus
pati‘⁵ proxime quidem accesserunt ad libros quosdam scriptos, sed longius
ab illis membranis, in quibus erat expresse: Contumeliam nec facere
fortis potest nec ingenuus pati et elegans est oppositio pati ac facere.
Mihi quidem facere glossema videtur. Neque enim patet quibus in mem-
branis illud facere sit, nec ea oppositio esse potest, ut contumeliam ut
fortis non f acer e, ita ingenuus non pati dicatur. Nam ea elatio animi,
quae cernitur in periculis et laboribus, quae fortitudo appellatur, saepe-
numero ita cupiditate sua impellitur, ut audaciae potius nomen habeat
quam fortitudinis. Quo fit, ut vir fortis, quantum in ipso est, non semper
contumeliam inferre reformidet. Cf. Cic. Off. I. 19. Contra illud evidens
est virum fortem nunquam ipsum solere contumeliam sibi impositam ferre:
id enim non viri fortis. sed ignavi est. At poetam non de facienda, sed
patienda contumelia dicere voluisse existimo. Itaque conclusione usus
est, ita ut sententia omnibus probata priore alteram comprobaret poste-
riorem, perinde ac si dixisset: Ut virum fortem contumeliam pati non
posse nemini non patet. quod cum fortitudine pugnaret: sic ne ingenuus
quidem homo contumeliam pati potest, quippe qui ad omnem honestatem
institutus sit. Eadem demonstrandi vel probandi ratione poeta usus est
in aliis sententiis, quae nisi ut diximus acciperentur, futiles essent Publ.
N 35 (411). N 57 (433). Cf. Seyfferti Schol. Lat. tom. I. p. 63. ξ. 36.
Ribbeckius quidem affert Sen. Controv. ΙΠ. praef. p. 200. ed. Bip. homo
summae probitatis, qui nec facere iniuriam nec pati sciret: sed idem
Sen. Controv. IV. 24. p. 268. ed. Bip. non potest generosus animus con-
tumeliam pati, quae sententia repetitur in Sen. Excerpt. Controv. IX. 1.
p. 474. ed. Bip. Homo autem ingenuus intellegitur qui et liber natus et
liberaliter educatus est. Cf. Cic. Fin. ΙΙΙ, 17. de orat. Ι. 31.

16. Probarem Bentleii emendationem bonae notae libris confirmatam,
si conscientam animi bonam significari constaret. Sed Publilii locos si
excussero, omnibus per se posita conscientia vel adiecto animi semper
mala intellegenda est C 33 (1182). Η 25 (227). Ο 80143). S 49 (683).

